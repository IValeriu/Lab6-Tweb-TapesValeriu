<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="css/style.css">    
    <title>Povestea unui om lenes</title>
</head>
<body>
    <div id="sidebar">
        <div class="toggle-btn" onclick="openMenu()">
            <span></span>
            <span></span>
            <span></span>
        </div>
        <ul>
            <li>Menu</li>
            <li><a href="index.php">Home</a></li>
            <li><a href="login.php">Login</a></li>
            <li><a href="register.php">Register</a></li>
            <li><a href="contact.php">Contact</a></li>
        </ul>
    </div>

    <div class="container">
        <h1>Povestea unui om lenes</h1>
        <h2>De Ion Creanga</h2>
        <p> Cică era odată într-un sat un om grozav de leneş; de leneş ce era nici îmbucătura din gură nu şi-o mesteca. Şi satul, văzând că acest om nu se dă la muncă nici în ruptul capului, hotărî să-l spânzure pentru a nu mai da pildă de lenevire şi altora. Şi aşa se aleg vreo doi oameni din sat şi se duc la casa leneşului, îl umflă pe sus, îl pun într-un car cu boi, ca pe un butuc nesimţitoriu, şi hai cu dânsul la locul de spânzurătoare.</p>
        <p> Aşa era pe vremea aceea.</p>
        <p> Pe drum se întâlnesc ei cu o trăsură în care era o cucoană. Cucoana, văzând în carul cel cu boi un om care seamănă a fi bolnav, întreabă cu milă pe cei doi ţărani, zicând:</p>
        <p> – Oameni buni! Se vede că omul cel din car e bolnav, sărmanul, şi-l duceţi la vro doftoroaie undeva, să se caute.</p>
        <p> – Ba nu, cucoană – răspunse unul dintre ţărani – să ierte cinstită faţa dumnevoastră, dar aista e un leneş care nu credem să mai fi având păreche pe lume, şi-l ducem la spânzurătoare, ca să curăţim satul de-un trândav.</p>
        <p> – Alei, oameni buni! zise cucoana, înfiorându-se. Păcat, sărmanul, să moară ca un câne fărădelege! Mai bine duceţi-l la moşie la mine; iacătă curtea pe costişa ceea. Eu am acolo un hambar plin cu posmagi, ia aşa pentru împrejurări grele, Doamne fereşte! A mânca la posmagi şi a trăi şi el pe lângă casa mea, că doar ştiu că nu m-a mai pierde Dumnezeu pentr-o bucăţică de pâne. Dă, suntem datori a ne ajuta unii pe alţii.</p>
        <p> – I-auzi, măi leneşule, ce spune cucoana: că te-a pune la coteţ, într-un hambar cu posmagi, zise unul dintre săteni. Iaca peste ce noroc ai dat, bată-te întunericul să te bată, urâciunea oamenilor! Sai degrabă din car şi mulţămeşte cucoanei că te-a scăpat de la moarte şi-ai dat peste belşug, luându-te sub aripa dumisale. Noi gândeam să-ţi dăm sopon şi frânghie. Iar cucoana, cu bunătatea dumisale, îţi dă adăpost şi posmagi; să tot trăieşti, să nu mai mori! Să-şi puie cineva obrazul pentru unul ca tine şi să te hrănească ca pe un trântor, mare minune-i şi asta! Dar tot de noroc să se plângă cineva. Bine-a mai zis, cine-a zis, că boii ara şi caii manâncă. Hai, dă răspuns cucoanei, ori aşa, că n-are vreme de stat la vorbă cu noi.</p>
        <p> – Da muieţi-s posmagii? zise atunci leneşul cu jumătate de gură, fără să se cârnească din loc.</p>
        <p> – Ce-a zis? întrebă cucoana pe săteni.</p>
        <p> – Ce să zică, milostivă cucoană, răspunde unul. Ia întreabă că muieţi-s posmagii?</p>
        <p> – Vai de mine şi de mine – zise cucoana cu mirare – încă asta n-am auzit! Dar el nu poate să şi-i moaie?</p>
        <p> – Auzi, măi leneşule: te prinzi să moi posmagii singur, ori ba?</p>
        <p> – Ba, răspunse leneşul. Trageţi mai bine tot înainte! Ce mai atâta grijă pentru astă pustie de gură!</p>
        <p> Atunci unul dintre săteni zise cucoanei:</p>
        <p> – Bunătatea dumneavoastră, milostivă cucoană, dar degeaba mai voiţi a strica orzul pe gâşte. Vedeţi bine că nu-l duceam noi la spânzurătoare numai aşa de flori de cuc, să-i luăm năravul. Cum chitiţi? Un sat întreg n-ar fi pus oare mână de la mână, ca să poată face dintr-însul ceva? Dar ai pe cine ajuta? Doar lenea-i împărăteasă mare, ce-ţi baţi capul!</p>
        <p> Cucoana atunci, cu toată bunăvoinţa ce avea, se lehămeteşte şi de binefacere şi de tot, zicând:</p>
        <p> – Oameni buni, faceţi dar cum v-a lumina Dumnezeu!</p>
        <p> Iar sătenii duc pe leneş la locul cuvenit, şi-i fac feliul.</p>
        <p> Şi iacă aşa au scăpat şi leneşul acela de săteni şi sătenii aceia de dânsul.</p>
        <p> Mai poftească de acum şi alţi leneşi în satul acela, dacă le dă mâna şi-i ţine cureaua.</p>
        <p> Ş-am încălecat pe-o şea, şi v-am spus povestea aşa.</p>
    </div>
    
    <div class="carousel-container">
    <img src="/images/left-arrow.png" alt="" id="prevBtn">
    <img src="/images/right-arrow.png" alt="" id="nextBtn">
        <div class="carousel-slide">
            <img src="/images/carousel4.jpg" id="lastClone" alt="">
            <img src="/images/carousel1.jpg" alt="">
            <img src="/images/carousel3.jpg" alt="">
            <img src="/images/carousel4.jpg" alt="">
            <img src="/images/carousel1.jpg" id="firstClone" alt="">
        </div>
    </div>



    <script src="/js/script.js"></script>
</body>
</html>